Il lavoro stressa parecchio ogni persona soprattutto quando per necessità è costretta a fare lavori che non piacciono, turni più lunghi e vedere persone antipatiche. Tutto questo rende le persone più scontrose e per certi aspetti è anche normale, per fortuna che durante l'anno vi sono anche le vacanze come quelle estive che servono per rilassare non solo la persona che lavora e che solitamente è l'uomo di casa ma anche il resto della famiglia, la moglie può passare intere giornate insieme col marito, i bambini possono stare più tempo all'aria aperta ed a esplorare luoghi che non avevano mai visto prima. Tutto questo nuovo clima di entusiasmo vale solo per loro e non per gli altri componenti della famiglia che possono essere i cani ed i gatti, soprattutto i primi. Portarsi un animale con sé per trascorrere le vacanze estive può essere un peso, per via della sua stazza, per l'infrenabile voglia di giocherellare e di passeggiare, ma un cane abituato a stare attorno alle mura di casa può anche trovarsi a disagio all'aperto e causare dei disastri in vicinanza di altri cani o semplicemente davanti a un chiosco dove di sente il profumino di arrosto. Sono alcune delle ragioni che fanno riflettere la famiglia sul partire o meno per le vacanze, ma molti preferiscono non portarlo con sé e intelligentemente affidarlo a persone di cui il cane stesso potrebbe fidarsi come il vicino di casa, amici, parenti o delle strutture apposite a pagamento che si occupano di questo e che invece di farlo annoiare lo faranno divertire attraverso vari giochi e la compagnia di altri animali. Queste sono le scelte migliori, ma le vacanze valgono per tutti e non tutti se la sentono di accudire i cani di altri anche solo per una settimana e la vacanza che comporta una spesa extra per il divertimento, solitamente non comprende anche quella per gli animali e, per questo si decide di abbandonarli nel bel mezzo della strada. L'abbandono di un animale è una scelta folle perché questi cercherà di rincorrervi o di ritornare nuovamente nella casa del padrone nella speranza di poterlo ritrovare nuovamente. Molti non sanno che gli animali possiedono dei sentimenti e il detto che i cani sono contenti per qualsiasi cosa è solo una sciocchezza. Una volta abbandonati la loro tristezza potrebbe indurli a diventare aggressivi e pericolosi, non sono mica dei giocattoli usa e getta da usare per divertimento quando sono cuccioli e da abbandonare quando diventano adulti. Un cane in mezzo alla strada può essere un pericolo anche per le altre macchine che passano in quanto per evitarlo potrebbero rimanere coinvolti in un incidente stradale. Un cane così come un qualsiasi animale che si decide di allevare va trattato sempre bene, non solo perché ci sono delle leggi severe che comportano multe salatissime ed anche la galera per il maltrattamento e l'abbandono dei cani, ma perché oltre a essere un essere vivente, un'impegno che ricompensa con tanto amore, è l'unica volta che si chiede di rispettarlo, invece si preferisce abbandonarlo per evitare problemi, per molti, è più facile di risolverli. Abbandonare un cane non è mica una scelta coraggiosa, anzi le persone più codarde sono quelle che prediligono l'abbandono. I cani non sono gli unici animali ad essere abbandonati prima delle vacanze estive ma sono quelli che fanno più notizia perché difficilmente riuscirebbero a sopravvivere da soli in una città, viceversa i gatti essendo più esili, leggeri e scattanti potrebbero comunque trovare cibo nella spazzatura o mettersi alla ricerca di topi, anche se questo non gli eviterà di prendere malattie o di finire catturato da chi ancora usa gli animali domestici per pellicce o per esperimenti scientifici. Altri animali che vengono abbandonati, ma per fortuna in numero inferiore, sono quelli inusuali come i i camaleonti e perfino i serpenti, suscitando il panico ai passanti. Ci sono delle leggi che puniscono chi abbandona un animale, ma non c'è invece il modo per prevenire che avvenga l'abbandono di un'animale. Le persone non sono pienamente coscienti della fatica che occorre per allevarne uno, perché vanno allevati, puliti e coccolati come una persona normale, questo viene fatto da chi acquista un cane per piacere personale e per avere quindi un po' di compagnia mentre. La maggior parte delle persone, invece, lo prende solo per soddisfare i desideri dei propri figli, ad esempio nel giorno di Natale, dimenticandosi che crescendo il loro hobby potrebbe subire cambiamenti evolutivi, il tutto a svantaggio dell'animale stesso che non viene più considerato un animale ma un oggetto.